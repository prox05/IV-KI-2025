# Conclusie
Dit dataproject heeft de impact van voedselprijsinflatie op verschillende Zweedse huishoudens onderzocht, met name in de tijd van COVID-19-pandemie. Door gebruik te maken van drie datasets—de Consumer Price Index (CPI) van Statistics Sweden, World Development Indicators van de Wereldbank, en Annual Net Earnings van Eurostat—is er een gedetailleerd beeld geschetst van de relatie tussen inkomensontwikkeling en prijsstijgingen in Zweden tussen 2018 en 2022.
Uit de analyse van de drie gebruikte datasets blijkt dat hoewel beide perspectieven waardevolle inzichten bieden, perspectief 1 het meest overtuigend is, de stijgende voedselprijzen sinds 2020 hebben de koopkracht van kwetsbare huishoudens in Zweden aanzienlijk onder druk gezet.
De grafiek van de consumentenprijsindex toont hoe de prijsstijgingen vanaf 2021 versnellen, wat samenvalt met de nasleep van de COVID-19-pandemie. Vooral basisbehoeften zoals voedsel werden snel duurder. Tegelijk laat de vergelijking tussen CPI en gemiddeld netto inkomen zien dat inkomens weliswaar gestegen zijn, maar in een trager tempo dan de inflatie. Hierdoor daalde de reële koopkracht, vooral voor huishoudens met lagere inkomens.
Ook uit de inkomensbronanalyse blijkt dat hoewel het netto inkomen is toegenomen, dit deels te danken is aan een daling van belastingdruk en toename van uitkeringen. De structurele stijging van prijzen is dus niet ingehaald door het bruto loon, zoals ook zichtbaar is in de interactieve inkomensbron-visualisatie.
Perspectief 2, stelt dat inkomensgroei en economische stabiliteit voldoende zijn om de stijgende prijzen op te vangen, dat toont in zekere zin ook een positieve ontwikkeling. Zo blijft het netto jaarinkomen van eenverdienersgezinnen stabiel tussen 2014 en 2024, en zijn de CPI-schommelingen op kwartaalbasis over het algemeen beperkt gebleven. Toch gaat dit perspectief te veel uit van gemiddelden, terwijl onze analyse juist laat zien dat de verschillen binnen de bevolking toenemen. De inkomensverdeling  en stijgende armoedecijfers tonen dat sommige groepen de stijgende kosten minder goed aankunnen dan anderen.

Daarom concluderen wij dat de macro-economische stabiliteit van Zweden niet voor iedereen gelijk doorwerkt. Kwetsbare groepen, zoals alleenstaande ouders, migrantenhuishoudens of mensen met tijdelijke contracten, worden onevenredig hard geraakt door inflatie. Beleidsmatig is het dus essentieel om verder te kijken dan gemiddelden, en oog te hebben voor verdelingseffecten binnen de samenleving.

### Beperkingen
Een beperking van dit onderzoek is dat de datasets niet alle relevante variabelen bevatten, zoals regionale verschillen binnen Zweden of gedetailleerde uitgavenpatronen van huishoudens. Vervolgonderzoek zou kunnen kijken naar hoe specifieke beleidsmaatregelen de koopkracht van kwetsbare groepen beïnvloeden.